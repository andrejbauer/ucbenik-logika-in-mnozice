\chapter{Simbolni zapis}

Tako kot vsaka stroka ima tudi matematika svoj strokovni jezik, ki obsega matematične
simbole in izraze ter svojevrsten način izražanja. Matematiki stremimo k popolni
natančnosti in nedvoumnosti matematične misli. To je seveda le ideal, ki se mu bolj ali
manj približamo, dejanska matematična besedila pa pišemo ljudje za ljudi, zato ni nič
nenavadnega, da so prežeta s tradicijo in nepisanimi družbenimi dogovori, ki matematiko
oddaljijo od formalnega ideala, a jo tudi naredijo humano.
%
V pomoč se v tem poglavju posvetimo samo formi matematičnega izražanja.

Matematično komuniciranje je raznoliko, saj je namenjeno različnim publikam in zato
posredovano na različne načine. Tako v raziskovalnem matematičnem članku ne bomo našli
pojasnil in izračunov, ki jih profesor matematike zahteva od svojih študentov. In verjetno
ni dveh matematikov, ki bi uporabljala povsem usklajen matematični zapis in izrazoslovje.
Kljub temu je matematični jezik skupen vsem matematikom in v večji meri poenoten.
Nesporazume, ki nastopijo zaradi različnih navad, pa lahko rešimo s pogovorom. Vsi
izkušeni matematiki vedo, da vedo zelo malo in zato vprašajo, ko česa ne vedo. To naj bo
torej prvi nasvet: vprašajte in če ne dobite odgovora, vprašajte še enkrat.


% * Sestavni deli besedila, brez podrobnih razlag, morda primeri, tu samo opozorimo na
%   raznovrstnost konceptov.v
%    * spremno besedilo
%    * konstrukcije
%    * računi
%    * izjave (sinonimi, kako jih številčimo)
%    * dokazi (kako so označeni)
%    * definicije
%    * zgledi
%    * naloge in rešitve (namigi)
%    * formule in izrazi (kako jih številčimo in kako se nanje sklicujemo)
%    * citati in reference


% PRIMERI DRUŽBENIH DOGOVOROV

% $\vec{a}$ uporabljamo za oznako vektorja

% Pri algebri v prvem letniku na FMF je običaj, da se linearno preslikavo označi z
% $\mathcal{A}$, matriko, ki tej linearni preslikavi pripada, pa z $A$.

\section{Pisave in simboli}
\label{sec:pisave-in-simboli}

Matematična abeceda vsebuje precej več simbolov, kot zgolj običajne črke in števke. Nekatere že poznamo, na primer~$=$, $<$, $+$, $\emptyset$, $\cup$, $\cap$, $\int$ in tako naprej, precej jih še bomo spoznali. Poleg tega matematiki uporabljamo različne pisave, kot je prikazano v tabeli~\ref{tabela:oblike-crk}. Na tabli in v zvezku sicer težko ločimo med pokončno, odebeljeno in ležečo pisavo, ali med kaligrafsko in rokopisno, zato nabor pisav omejimo. V tiskanem besedilu se vedno držimo nekaterih pravil glede izbire pisav. Tako posamezne črke $a$, $b$, $c$, \ldots, $x$, $y$, $z$ pišemo v ležeči pisavi, imena elementarnih funkcij pa pokončno: $\sin$, $\cos$, $\log$, \ldots Šumnikov običajno ne uporabljamo. Včasih z uporabo znakov nakažemo povezavo med dvema objektoma: $f$ je funkcija in $F$ njen integral, $\mathcal{A}$ je linearna preslikava in $A$ njej pripadajoča matrika itd.

\begin{table}[ht]
\centering
\begin{tabular}{c|c}
\textbf{Pisava} & \textbf{Črke} \\
\hline
pokončna & $\mathrm{ABCDEFGHIJKLMNOPQRSTUVWXYZ}$ \\
odebeljena & $\mathbf{ABCDEFGHIJKLMNOPQRSTUVWXYZ}$ \\
ležeča & $ABCDEFGHIJKLMNOPQRSTUVWXYZ$ \\
kaligrafska & $\mathcal{ABCDEFGHIJKLMNOPQRSTUVWXYZ}$ \\
rokopisna & $\mathscr{ABCDEFGHIJKLMNOPQRSTUVWXYZ}$ \\
frakturna & $\mathfrak{ABCDEFGHIJKLMNOPQRSTUVWXYZ}$ \\
dvopoudarjena & $\mathbb{ABCDEFGHIJKLMNOPQRSTUVWXYZ}$
\end{tabular}
\caption{Pisave}\label{tabela:oblike-crk}
\end{table}

Črke lahko dodatno opremimo s črticami, vijugami, vektorskimi znaki, strešicami in podobno:
%
\begin{equation*}
 a \quad
 a' \quad
 \dot{a} \quad
 \bar{a} \quad
 \vec{a} \quad
 \tilde{a} \quad
 \hat{a} \quad
 \check{a}.
\end{equation*}
%
Uporabimo lahko tudi \emph{podpis} ali
\emph{nadpis}, ki je lahko črka, številka, ali kak drug simbol, na primer
%
\begin{equation*}
  a_i \quad
  a^i \quad
  a_1 \quad
  a_{\star} \quad
  a^{\dagger}.
\end{equation*}
%
Podpisu in nadpisu pogovorno pravimo tudi \emph{indeks} in \emph{eksponent}, a to ni
najbolj posrečena raba, ker se indeks lahko pojavi tudi v nadpisu ali kje drugje,
eksponent pa lahko pomeni tudi število, s katerim potenciramo.

Kljub temu obilju črk in oznak posežemo še po drugih abecedah, še posebej grški, zato se
jo čimprej naučite! Grške črke skupaj z njihovo izgovorjavo najdete v
tabeli~\ref{tabela:grska-abeceda}. Prostoročni zapis grških črk se boste naučili v
razredu.
%
Pa tudi to matematikom še ni dovolj! V teoriji množic uporabljamo še hebrejske črke
alef~$\aleph$, bet~$\beth$ in gimel~$\gimel$.

\begin{table}[ht]
\begin{center}
\begin{tabular}{cc|cc}
\multicolumn{2}{c|}{\textbf{Grška črka}} & \multicolumn{2}{c}{\textbf{Izgovorjava}} \\
\textit{velika} & \textit{mala} & \textit{v slovenščini} & \textit{v grščini} \\
\hline
A & $\alpha$ & alfa & alfa \\
B & $\beta$ & beta & vita \\
$\Gamma$ & $\gamma$ & gama & {\textgamma}ama \\
$\Delta$ & $\delta$ & delta & delta \\
E & $\epsilon$, $\varepsilon$ & epsilon & epsilon \\
Z & $\zeta$ & zeta & zita \\
H & $\eta$ & eta & ita \\
$\Theta$ & $\theta$, $\vartheta$ & {\scriptsize\textTheta}eta & {\scriptsize\textTheta}ita \\
I & $\iota$ & jota & jota \\
K & $\kappa$ & kapa & kapa \\
$\Lambda$ & $\lambda$ & lambda & lamda \\
M & $\mu$ & mi & mi \\
N & $\nu$ & ni & ni \\
$\Xi$ & $\xi$ & ksi & ksi \\
O & $\omicron$ & omikron & omikron \\
$\Pi$ & $\pi$, $\varpi$ & pi & pi \\
P & $\rho$, $\varrho$ & ro & ro \\
$\Sigma$ & $\sigma$, $\varsigma$ & sigma & si{\textgamma}ma \\
T & $\tau$ & ta\hill{u} & taf \\
$\Upsilon$ & $\upsilon$ & ipsilon & ipsilon \\
$\Phi$ & $\phi$, $\varphi$ & fi & fi \\
X & $\chi$ & hi & {\textchi}i \\
$\Psi$ & $\psi$ & psi & psi \\
$\Omega$ & $\omega$ & omega & ome{\textgamma}a \\
\end{tabular}
\end{center}
\par\medskip
\footnotesize{
Izgovorjava: \hill{u} je ustnični u (kot v besedi `pav');
{\textgamma} je cerkljanski `g' (nekaj med `g' in `h' --- vprašajte sošolce s tega območja);
{\scriptsize\textTheta} je angleški nezveneči `th' (kot v besedi `thing');
{\textchi} je nemški `ch' (kot v besedi `ich').}
\caption{Grška abeceda.}
\label{tabela:grska-abeceda}
\end{table}

In zakaj pravzaprav potrebujemo tako veliko število črk? Verjetno zato, ker je v
matematiki krajši zapis bolj učinkovit, saj zasede manj prostora na papirju, pa še hitreje
ga zapišemo in preberemo. Računalničarji imajo drugačne navade, saj pri njih velja, da naj
se uporablja opisna imena, ki razkrijejo pomen: kjer bi matematik in fizik uporabila~$m$
in~$a$, bi računalničar zapisal $\mathtt{masa\_delca}$ in $\mathtt{pospesek}$.

\section{Izrazi}
\label{sec:irazi}

Matematično besedilo je mešanica naravnega jezika in simbolnega zapisa. Delom besedila, ki
so napisani s simboli, pravimo \emph{simbolni izrazi} ali krajše kar \emph{izrazi}. Vsi
ste jih že videli, denimo
%
\begin{equation*}
  (3 + 4) \cdot 6 \qquad\quad
  \int_0^1 \frac{x}{1 + x^2} \, dx \qquad\quad
  a x^2 + b x + c = 0 \qquad\quad
  x > 0 \lor x \leq 0
\end{equation*}
%
Ste se kdaj vprašali, zakaj pravzaprav pišemo ulomke z vodoravno črto, integral z znakom
$\int$, zakaj ima množenje prednost pred seštevanjem in zakaj seštevamo od leve proti
desni, čeprav bi lahko tudi v drugi smeri? Odgovor je vedno isti: to so splošno sprejete
navade, ki so se izoblikovale v razvoju matematike. To niso matematične resnice, ampak
\emph{dogovori} med ljudmi, ki se jih držimo zato, ker so se izkazali za smiselne. Na
primer, integralski znak $\int$ je Leibniz\footnote{Gottfried Wilhelm von Leibniz
  (1646--1716) je bil nemški filozof, matematik, fizik, pravnik, zgodovinar, jezikoslovec,
  knjižničar in diplomat lužiško sorbskega porekla.} izpeljal iz črke S, ker je na
integral gledal kot na določene vrste vsoto (latinsko `summa').

Z vidika vsebine raznolikost matematičnega zapisa ni potrebna, saj bi lahko vse izraze
pisali na isti način. Namesto simbolov, kot so $+$, $-$ in $\sqrt{\ }$, bi lahko
uporabljali besede $\mathtt{plus}$, $\mathtt{minus}$, $\mathtt{sqrt}$ in jih zapisovali
kot preslikave. Tak zapis je preprost in enoten, saj se nam ni treba ukvarjati s
predponami, medponami in priponami ter z levim in desnim združevanjem. Uporablja se v
računalništvu, a kdo bi želel na tablo namesto $3 + \sqrt{5 - 4}$ zapisati
$\mathtt{plus(3, \mathtt{sqrt}(\mathtt{minus}(5, 4)))}$?

Ni vsako zaporedje znakov pravilen izraz. Denimo, $3 + ) x \cdot 4$ ni pravilen izraz, ker ima narobe postavljen zaklepaj.
%
Izraz je \df{pravilno formiran} ali \df{sintaktično pravilen}, če ustreza pravilom, ki določajo kako postavljamo oklepaje, vejice, pike, kako uporabljamo razne posebne simbole ($+$, $\lor$, $\int$) itd.
%
Natančna \df{sintaktična pravila} za pisanje matematičnih izrazov so precej zapletena, ker je matematični zapis raznovrsten
in se je razvijal skozi zgodovino. Mnoga že poznate (\nls{vsak oklepaj mora imeti ustrezni zaklepaj}, \nls{piše se $a + b$ in ne $a b +$}), zato jih ne bomo podrobno obravnavali -- to je delo za računalničarje, ki želijo taka pravila implementirati. Posvetimo se raje pravilom in dogovorom za zapis izrazov, ki jih pogosto srečamo v matematiki.

\subsection{Predpone, medpone, pripone, nadnapisi in podnapisi}

Aritmetične operacije $+$, $-$, $\cdot$ in $/$ pišemo kot \df{medpone} ali \df{infiksne operacije}, tako da operacija
stoji med obema operandoma, na primer $x + y$. Kadar zapišemo operator za operand,
pravimo, da je \df{pripona} ali \df{postfiksna operacija}, na primer faktoriela~$x!$. Zapis operatorja je
\df{predpona} ali \df{prefiksna operacija}, če stoji pred operandom, na primer nasprotna vrednost~$-x$. Poleg teh
poznamo tudi druge zapise: potenciranje pišemo z eksponentom $x^y$, deljenje z ulomkom
$\frac{x}{y}$, kvadratni koren s posebnim simbolom $\sqrt{x}$ itn. Skrajni primer je zapis
množenja brez simbola, ko namesto $x \cdot y$ zapišemo kar $x y$.

Argumente operacije ali funkcije včasih zapišemo v \df{podnapis} ali \df{nadnapis}. Na primer, če je $a : \NN \to \RR$ preslikava, pogosto pišemo $a_i$ namesto $a(i)$.

\subsection{Prednost in združevanje}

Nekatere operacije imajo \df{prednost} ali \df{prioriteto} pred drugimi in nekatere \df{združujejo} ali \df{asociirajo} levo ali desno. Prednost pove, katera operacija pride prej na vrsto, kadar ni oklepajev:
potenciranje ima prednost pred množenjem in množenje pred seštevanjem. Operacija lahko
tudi združuje levo ali desno. Na primer, seštevanje $+$ združuje levo, zato je $5 + 2 + 1$
enako $(5 + 2) + 1$. Pri seštevanju to sicer ni pomembno, pri odštevanju pa moramo
upoštevati združevanje na levo: $5 - 2 - 1$ je enako $(5 - 2) - 1$ in ne $5 - (2 - 1)$.
Potenciranje združuje na desno, saj $2^{3^4}$ pomeni $2^{(3^4)}$. Nekatere operacije ne
združujejo in v takih primerih moramo uporabiti oklepaje.

Povejmo še to: nič ni narobe, če zapišemo več oklepajev, kot je to nujno potrebno. Izraza $3 \cdot 4 + 5$ in $(((3) \cdot 5) + 5)$ sta enakovredna.

\subsection{Implicitni argumenti, privzete vrednosti in preobteževanje}
\label{sec:implicitni-argumenti}

Argumente operacije lahko opustimo in od bralca pričakujemo, da bo pravilno uganil, kaj smo mislili. Pravimo, da so to
\df{implicitni argumenti}. Primer implicitnih argumentov smo že videli, ko smo zapisali prvo in drugo projekcijo $\fst$ in
$\snd$:
\begin{align*}
  \fst &: A \times B \to A, \\
  \snd &: A \times B \to A.
\end{align*}
%
Če bi bili zelo natančni, bi morali pri projekcijah zapisati tudi množici $A$ in $B$, ki tvorita kartezični produkt, na
primer nekaj takega kot $\fst[A][B] : A \times B \to A$.
%
Ko torej vpeljemo novo zapis, lahko nekatere argumente razglasimo za \df{implicitne}, kar pomeni, da jih bomo opuščali,
kadar to ne pripelje do zmede.

\begin{vaja}
  Ali ima kompozicija preslikav $\circ$ implicitne argumente? Katere?
\end{vaja}

Argument operacije ima lahko \df{privzeto vrednost}. Na primer logaritem $x$ z osnovo $b$ zapišemo $\log_b x$. Če opustimo~$b$, se razume, da je mišljen desetiški logaritem, $\log x = \log_10 x$. Pravimo, da je privzeta vrednost osnove $b = 10$.

Simbol lahko tudi \df{preobtežimo}, da ima več pomenov, nato pa od bralca pričakujemo, da bo uganil, katerega smo
mislili. Na primer, $+$ uporabljamo za
%
seštevanje naravnih števil,
seštevanje celih števil,
seštevanje racionalnih števil,
seštevanje realnih števil,
seštevanje kompleksnih števil,
seštevanje vektorjev,
seštevanje matrik,
itd.
%
S preobteževanjem ne gre pretiravati, ker lahko pripelje do zmede. Običajno z istim simbolom označimo različne operacije, ki imajo kaj skupnega. Na primer, $+$ vedno uporabljamo le za operacijo, ki je komutativna, asociativna in ima nevtralni element.

\subsection{Izrazi predstavljajo drevesa}

Izrazi so zaporedja znakov, ki jih pišemo z leve na desno. A kje drugje na tem svetu bi jih pisali z desne na levo ali
navpično. Izrazi so le \emph{predstavitve} tako imenovanih \df{sintaktičnih dreves}. Na primer $((3 + x) \times y)^2$ predstavlja sintaktično drevo, pri čemer potenciranje predstavimo z znakom ${}^{\wedge}$:
%
\begin{center}
  \begin{tikzpicture}[level/.style={sibling distance=5em/#1},,level distance=2em,
    every node/.style = {align=center}, baseline=(current bounding box.center)
    ]
    \node {${}^{\wedge}$}
    child { node {$\times$}
      child { node {$+$}
        child { node {$3$} }
        child { node {$x$} }
      }
      child { node {$y$} }
    }
    child { node {$2$} } ;
  \end{tikzpicture}
\end{center}
%
O sintaktičnih drevesih ne bomo govorili, a jih omenimo, ker so pomembna iz dveh razlogov: sintaktična drevesa so
\emph{podatkovni tip}, s katerim v programu dejansko obdelujemo izraze; s pomočjo sintaktičnih dreves lahko simbolni zapis predstavimo kot posebno vrsto algebre, ki omogoča matematično obravnavo izrazov.


\section{Slike in diagrami}
\label{sec:slike-in-diagrami}

Matematiki uporabljamo tudi diagrame in slike, slednje predvsem v geometriji in analizi. Z
njimi lahko razjasnimo pojme in si pomagamo pri predstavi zapletenih pojmov in
konstrukcij, zato so nepogrešljivo orodje. To še posebej velja za poučevanje matematike.
%
Pri uporabi slik moramo biti pazljivi, ker nas lahko zavedejo. V poduk naj bo naslednji `izrek'.

\begin{izrek}[neveljaven]
  Vsi trikotniki so enakokraki.
\end{izrek}

\begin{proof}[Neveljaven dokaz]
  Naj bo $\triangle ABC$ poljuben trikotnik, glej sliko~\ref{fig:trikotnik}.
  %
  \begin{figure}[ht]
    \centering
\tikzset{
    right angle quadrant/.code={
        \pgfmathsetmacro\quadranta{{1,1,-1,-1}[#1-1]}     % Arrays for selecting quadrant
        \pgfmathsetmacro\quadrantb{{1,-1,-1,1}[#1-1]}},
    right angle quadrant=1, % Make sure it is set, even if not called explicitly
    right angle length/.code={\def\rightanglelength{#1}},   % Length of symbol
    right angle length=4ex, % Make sure it is set...
    right angle symbol/.style n args={3}{
        insert path={
            let \p0 = ($(#1)!(#3)!(#2)$) in     % Intersection
                let \p1 = ($(\p0)!\quadranta*\rightanglelength!(#3)$), % Point on base line
                \p2 = ($(\p0)!\quadrantb*\rightanglelength!(#2)$) in % Point on perpendicular line
                let \p3 = ($(\p1)+(\p2)-(\p0)$) in  % Corner point of symbol
            (\p1) -- (\p3) -- (\p2)
        }
    }
}

\begin{center}
\begin{tikzpicture}[scale=0.5]

% Triangle vertices
\coordinate (A) at (3,10);
\coordinate (B) at (0,0);
\coordinate (C) at (8,2);
\coordinate (P) at (4,1);
\coordinate (Q) at (7/2,3);
\coordinate (R) at (243/218, 405/109);
\coordinate (S) at (1119/178, 422/89);

% Draw the perpendiculars from midpoints to opposite sides
\draw[thick] (S) -- (Q);
\draw[thick] (R) -- (Q);
\draw[thick] (P) -- (Q);
\draw[thick] (B) -- (Q);
\draw[thick] (C) -- (Q);
\draw[thick] (A) -- (Q);

% Draw triangle
\draw[very thick] (A) -- (B) -- (C) -- cycle;

% Perpendicular marks
\draw [right angle symbol={B}{A}{Q}];
\draw [right angle symbol={C}{A}{Q}];
\draw [right angle symbol={B}{C}{Q}];

\tkzMarkAngle[size=2,mark=|](B,A,Q)
\tkzMarkAngle[size=2,mark=|](Q,A,S)

% Points
\fill (A) circle (5pt) node[above] {A};
\fill (B) circle (5pt) node[below left] {B};
\fill (C) circle (5pt) node[below right] {C};
\fill (P) circle (5pt) node[below] {P};
\fill (S) circle (5pt) node[above right] {S};
\fill (R) circle (5pt) node[above left] {R};
\fill (Q) circle (5pt) node[above right] {Q};
\end{tikzpicture}
\end{center}
    \caption{trikotnik $\triangle ABC$}
    \label{fig:trikotnik}
  \end{figure}
  %
  Naj bo $P$ središče stranice $BC$ ter $Q$ presečišče simetrale kota $\angle BAC$ in simetrale stranice $BC$.
  Naj bo~$R$ pravokotna projekcija točke~$Q$ na stranico~$AB$ in~$S$ pravokotna projekcija točke~$Q$ na stranico~$AC$.
  %
  Trikotnik~$\triangle BCQ$ je enakokrak z vrhom~$Q$, zato velja $BQ \cong CQ$.
  %
  Trikotnika $\triangle AQR$ in~$\triangle AQS$ sta skladna, ker imata skupno stranico in kota ob njej, nasprotna kota pa sta oba prava, torej velja $AR \cong AS$ in $QR \cong QS$.
  %
  Sklepamo, da sta tudi trikotnika $\triangle BQR$ in $\triangle CQS$ skladna, saj sta pravokotna trikotnika s skladno kateto in skladno hipotenuzo. Potemtakem sta skladni še preostali kateti, $RB \cong SC$, od koder izračunamo
  %
  \begin{equation*}
    AB \cong AR + RB \cong AS + SC \cong AC.
  \end{equation*}
  %
  Trikotnik $\triangle ABC$ je res enakokrak.
\end{proof}


%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\section{Logične formule}
\label{sec:simbolni-zapis-izjav}

Matematična izjava je besedilo, ki izraža kako matematično dejstvo. Primeri matematičnih izjav:
%
\begin{itemize}
\item $2 + 2 = 5$.
\item Točke $P$, $Q$ in $R$ so kolinearne.
\item Enačba $x^2 + 1 = 0$ ima tri realne rešitve.
\item $a > 5$.
\item $\phi \lor \psi \lthen (\lnot \phi \lthen \psi)$.
\end{itemize}
%
Vidimo, da je lahko izjava resnična, neresnična, ali pa je resničnost
izjave \emph{odvisna} od vrednosti parametrov, ki nastopajo v njej.
Primeri besedila, ki \emph{niso} matematične izjave:
%
\begin{itemize}
\item Ali je $2 + 2 = 5$?
\item Za vsak $x > 5$.
\item Študenti bi morali znati reševati diferencialne enačbe.
\item Od nekdaj lepe so Ljubljanke slovele, al lepše od Urške bilo ni nobene.
\item $\phi \lor ) \psi \lthen \psi$.
\end{itemize}
%
Matematične izjave običajno pišemo kombinirano v naravnem in simbolnem jeziku,
saj so tako najlažje razumljive ljudem.
%
Če situacija to zahteva, izjavo zapišemo \emph{samo} z matematičnimi simboli.
Tako zapisani izjavi pravimo \df{logična formula} ali \df{logični izraz}.

\begin{figure}[hpt]
  \centering
  \begin{tabular}{ccc}
    \toprule
    \textbf{Operacija} & \textbf{Zapis} & \textbf{Izgovorjava} \\
    \midrule
    resnica & $\top$
            & \nls{resnica} \\
            && \nls{je res} \\
            && \nls{pravilno} \\[1ex]
    neresnica & $\bot$
            & \nls{neresnica} \\
            && \nls{ni res} \\
            && \nls{nepravilno} \\[1ex]
    konjunkcija & $\phi \land \psi$ & \nls{$\phi$ in $\psi$} \\[1ex]
    disjunkcija & $\phi \lor \psi$ & \nls{$\phi$ ali $\psi$} \\[1ex]
    implikacija & $\phi \lthen \psi$
       & \nls{če $\phi$ potem $\psi$} \\
      && \nls{iz $\phi$ sledi $\psi$} \\
      && \nls{$\phi$ samo če $\psi$} \\
      && \nls{$\psi$ sledi iz $\phi$} \\
      && \nls{$\phi$ je zadosten pogoj za $\psi$} \\
      && \nls{$\psi$ je potreben pogoj za $\phi$} \\[1ex]
    ekvivalenca & $\phi \liff \psi$
       & \nls{$\phi$ če, in samo če, $\psi$} \\
       && \nls{$\phi$ natanko tedaj, ko $\psi$} \\[1ex]
    negacija & $\lnot \phi$
       & \nls{ne $\phi$} \\
       && \nls{ni res, da $\phi$} \\
       && \nls{ne velja $\phi$} \\[1ex]
    ekskluzivna disjunkcija & $\phi \veebar \psi$ & \nls{bodisi $\phi$ bodisi $\psi$} \\
        & $\phi \oplus \psi$ & \\[1ex]
    univerzalni kvantifikator & $\all{x \in S} \phi$
        & \nls{za vse $x$ iz $S$ velja $\phi$} \\
       && \nls{$\phi$ za vse $x$ iz $S$} \\[1ex]
    eksistenčni kvantifikator & $\some{x \in S} \phi$
       & \nls{obstaja $x$ iz $S$, da $\phi$} \\
       && \nls{za neki $x$ iz $S$ velja $\phi$} \\
       && \nls{$\phi$ za neki $x$ iz $S$} \\
    \bottomrule
  \end{tabular}
  \caption{Logični konstanti, vezniki in kvantifikatorja}
  \label{fig:logicne-operacije}
\end{figure}

Osnovni gradniki logičnih formul so \df{logične operacije}, ki so prikazane v tabeli~\ref{fig:logicne-operacije},
ki navaja njihova imena, zapis in izgovorjavo.
%
Delimo jih na tri sklope:
%
\begin{itemize}
\item \df{konstanti} $\bot$ in $\top$,
\item \df{vezniki} $\land$, $\lor$, $\lthen$, $\liff$, $\neg$, in $\veebar$,
\item \df{kvantifikatorja} $\forall$ in $\exists$.
\end{itemize}
%

Disjunkcija in ekskluzivna disjunkcija se razlikujeta v tem, ali dopuščata veljavnost obeh argumentov:
%
\begin{itemize}
\item disjunkcija $\phi \lor \psi$ je \df{inkluzivna}: velja $\phi$ ali $\psi$, lahko tudi oba.
\item \df{ekskluzivna} disjunkcija $\phi \veebar \psi$ izraža, da velja $\phi$ ali $\psi$, vendar \emph{ne} oba hkrati.
\end{itemize}
%
Bodite pozorni na razliko med inkluzivno in ekskluzivno disjunkcijo, saj ju v vsakdanjem govoru pogosto mešamo ali ne ločimo med njima.

Ekvivalenco $\phi \liff \psi$ lahko razumemo kot okrajšavo za $(\phi \lthen \psi) \land (\psi \lthen \phi)$.

V implikaciji $\phi \lthen \psi$ se $\phi$ imenuje \df{antecedent} in $\psi$ \df{konsekvent}. 
%
Izmed vseh veznikov implikacija povzroča največ težav, ker ljudje pogosto ne ločijo med $\phi \lthen \psi$ in $\psi \lthen \phi$ in celo $\phi \liff \psi$. Če mati sinu reče:
%
\begin{quote}
  \nls{Če ne pospraviš sobe, potem ti ne spečem palačink,}
\end{quote}
%
bo sin razočaran, če pospravi sobo, a mama ne speče palačink. A striktno gledano, mama ni povedala nič o tem,
kaj bo storila, če sin sobo pospravi, le kaj se zgodi, če je \emph{ne} pospravi. Če bi mama rekla:
%
\begin{quote}
  \nls{Če pospraviš sobo, potem ti spečem palačinke,}
\end{quote}
%
bi to bila drugačna obljuba, ki bi mamo zavezala k peki palačink v primeru, da sin pospravi sobo.
Povedano z logičnimi formulami, izjavi $\neg \phi \lthen \neg \psi$ in $\phi \lthen \psi$ nista ekvivalentni.

V uporabi so naslednje ustaljene okrajšave:
%
\begin{center}
  \begin{tabular}{cc}
    \toprule
    Okrajšava & Pomen \\ \midrule
    $\some{x,y \in S} \phi$
    &
    $\some{x \in S} (\some{y}{S} \phi)$
    \\
    $\all{x \in S, y \in T} \phi$
    &
    $\all{x \in S}(\all{y \in T} \phi)$
    \\
    $\phi \liff \psi \liff \rho \liff \sigma$
    &
    $(\phi \liff \psi) \land (\psi \liff \rho) \land (\rho \liff \sigma)$
    \\
    $a = b = c = d$
    &
    $a = b \land b = c \land c = d$
    \\
    $a \leq b < c \leq d$
    &
    $a \leq b \land b < c \land c \leq d$
    \\
    \bottomrule
  \end{tabular}
\end{center}
%
Nekatere okrajšave odsvetujemo. V nizu neenakosti naj gredo vse
primerjave v isto smer. Torej ne pišemo $a \leq b < c \geq d$, ker se
zlahka zmotimo in mislimo, da velja $a \geq d$. To bi morali zapisati
ločeno kot $a \leq b < c$ in $c \geq d$. Prav tako ne nizamo neenakosti,
saj premnogi iz $a \neq b \neq c$ napačno sklepajo $a \neq c$,
čeprav neenakost \emph{ni} tranzitivna relacija. Zapis $a =
b \neq c = d$ je v redu, saj ena sama neenakost ne povzroči težav.

Dogovorimo se za prioriteto logičnih operacij:
%
\begin{itemize}
\item negacija $\lnot$ ima prednost pred
\item konjunkcijo $\land$, ki ima prednost pred
\item disjunkcijo $\lor$, ki ima prednost pred
\item implikacijo $\lthen$, ki ima prednost pred
\item kvantifikatorjema $\forall$ in $\exists$.
\end{itemize}
%
Na primer:
%
\begin{align*}
  \lnot \phi \lor \psi
   &\qquad\text{pomeni}\qquad (\lnot \phi) \lor \psi, \\
  \lnot \lnot \phi \lthen \phi
   &\qquad\text{pomeni}\qquad (\lnot(\lnot\phi)) \lthen \phi, \\
  \phi \lor \psi \land \rho
   &\qquad\text{pomeni}\qquad \phi \lor (\psi \land \rho), \\
  \phi \land \psi \lthen \phi \lor \psi
   &\qquad\text{pomeni}\qquad (\phi \land \psi) \lthen (\phi \lor \psi).
\end{align*}
%
Kvantifikatorja vedno zajameta čim daljšo izjavo:
%
\begin{align*}
  \all{x \in S} \phi \lthen \psi
    &\qquad\text{pomeni}\qquad \all{x \in S} (\phi \lthen \psi), \\
  %
  \some{x \in S} \phi \land \psi
    &\qquad\text{pomeni}\qquad \some{x \in S} (\phi \land \psi), \\
  %
  \all{x \in A} \phi \land \some{y \in B} \psi
    &\qquad\text{pomeni}\qquad
  \all{x \in A} (\phi \land (\some{y \in B} \psi)) \\
  %
  \all{x \in A} \phi \land \some{y \in B} \psi
    &\qquad\text{\emph{ne} pomeni}\qquad
    (\all{x \in A} \phi) \land (\some{y \in B} \psi), \\
  %
  \all{x \in S} \phi \lthen \all {y \in T} \psi
    &\qquad\text{pomeni}\qquad
  \all{x \in S} (\phi \lthen \all {y \in T} \psi) \\
  %
  \all{x \in S} \phi \lthen \all {y \in T} \psi
    &\qquad\text{\emph{ne }pomeni}\qquad
  (\all{x \in S} \phi) \lthen (\all {y \in T} \psi) \\
  %
\end{align*}
%
Dalje, konjunkcija in disjunkcija združujeta levo:
% 
\begin{align*}
  \phi \land \psi \land \rho
  &\qquad\text{pomeni}\qquad
  (\phi \land \psi) \land \rho,\\
  \phi \lor \psi \lor \rho
  &\qquad\text{pomeni}\qquad
  (\phi \lor \psi) \lor \rho.
\end{align*}
%
Za disjunkcijo in konjunkcijo sicer ni pomembno, kako postavimo
oklepaje, ker sta obe možnosti med seboj ekvivalentni, vendar je prav,
da natančno določimo, katera od njiju je mišljena.
Implikacija združuje desno:
%
\begin{equation*}
  \phi \lthen \psi \lthen \rho
  \qquad\text{pomeni}\qquad
  \phi \lthen (\psi \lthen \rho).
\end{equation*}
%
Tu \emph{ni} vseeno, kako postavimo oklepaje, saj $\phi \lthen (\psi
\lthen \rho)$ in $(\phi \lthen \psi) \lthen \rho$ v splošnem nista
ekvivalentna.

\begin{zgled}
  Naj bosta $x, y \in \RR$. Izjava $x \leq y \lthen (y \leq x \lthen x = y)$ je veljavna za vse vrednosti~$x$ in~$y$,
  izjava $(x \leq y \lthen y \leq x) \lthen x = y$ pa velja natanko tedaj, ko je $x = y$.
\end{zgled}

Vendar pozor! Kadar vidite zapis
%
\begin{equation*}
  \phi \lthen \psi \lthen \rho,
\end{equation*}
%
le-ta skoraj vedno označuje konjunkcijo implikacij
%
\begin{equation*}
  (\phi \lthen \psi) \land (\psi \lthen \rho).
\end{equation*}
%
Zakaj? Ker je to priročen zapis, ki nakazuje zaporedje sklepov
\nls{iz $\phi$ sledi $\psi$ in nato iz $\psi$ sledi $\rho$}, še posebej,
če je zapisan v več vrsticah. Recimo, za nenegativni števili $x$ in
$y$ bi takole zapisali utemeljitev neenakosti med aritmetično in
geometrijsko sredino:
%
\begin{align*}
  (x - y)^2 \geq 0
  &\lthen x^2 - 2 x y + y^2 \geq 0
  \tag{zmnožimo}\\
  &\lthen x^2 + 2 x y + y^2 \geq 4 x y
  \tag{prištejemo $4 x y$}\\
  &\lthen (x + y)^2 \geq 4 x y
  \tag{razstavimo}\\
  &\lthen \frac{(x + y)^2}{4} \geq x y
  \tag{delimo s $4$}\\
  &\lthen \frac{x+y}{2} \geq \sqrt{x y}.
  \tag{korenimo}
\end{align*}
%
Matematiki radi celo spustijo znak $\lthen$ in pišejo vsak naslednji sklep v novo vrstico.
%
Če res želite zapisati gnezdeno implikacijo, je bolje uporabiti oklepaje in zapisati $\phi \lthen (\psi
\lthen \rho)$.


\subsection{Logična kvantifikatorja}
\label{sec:logina-kvant}

V zapisih $\all{x \in S} \phi$ in $\some{x \in S} \phi$ je je $S$ množica, razred\footnote{V poglavju~\ref{cha:razred-druzine} bomo spoznali razliko med množicami in razredi, zaenkrat si $S$
  predstavljamo kot množico.} ali tip spremenljivke~$x$. V praksi se
uporablja več inačic zapisa za kvantifikatorje, kot so:
%
\begin{equation*}
  \forall (x : S) , \phi
  \qquad
  \forall x \in S : \phi
  \quad
  (\forall x \in S) \phi.
\end{equation*}
%
Podobne zapise najdemo tudi za eksistenčni kvantifikator.
%
Srečamo tudi zapis
%
\begin{equation*}
  \phi\quad \forall x \in S,
\end{equation*}
%
ki pa ga odsvetujemo, ker je nepregleden in nepraktičen, ko imamo opravka z več gnezdenimi kvantifikatorji.
%
Poleg tega uvede vezano spremenljivko~$x$ v formuli~$\phi$ šele za tem, ko smo že prebrali~$\phi$.

Izjava $\some{x \in S} \phi$ pravi, da obstaja \emph{vsaj en} $x \in S$, da velja $\phi$. Na primer,
$\some{x \in \RR} x^2 = 4$ je resnična izjava, saj je $2^2 = 4$. (Seveda velja tudi $(-2)^2 = 4$, a je za utemeljitev $\some{x \in \RR} x^2 = 4$ dovolj podati le eno vrednost~$x$, ki zadošča $x^2 = 4$.)
%
V razdelku~\ref{sec:enolicni-obstoj} bomo spoznali, kako se zapiše ``obstaja natanko en'' s pomočjo~$\exists$ in~$\forall$.

Poznamo tudi \df{neomejena kvantifikatorja} 
%
\begin{equation*}
  \all{x} \phi
  \qquad\text{in}\qquad
  \some{x} \phi,
\end{equation*}
%
ki se uporabljata, kadar je vnaprej znana množica $S$,
po kateri teče spremenljivka~$x$. V matematičnem besedilu je običajno
razvidna iz spremnega besedila, včasih pa je treba upoštevati
ustaljene navade: $n$ je naravno ali celo število, $x$ realno, $f$ je
funkcija ipd.

\begin{zgled}
  Naj bo $f : \NN \to \set{0, 1}$ preslikava. V formuli
  %
  \begin{equation*}
    (\all{n} f(n) = 0) \lor (\some{n} f(n) = 1)
  \end{equation*}
  %
  se pojavita neomejena kvantifikatorja. Sklepamo, da je $n$ naravno število, saj se v formuli pojavi izraz $f(n)$,
  ki je smiselen le, če je $n \in \NN$. Torej bi natančneje zapisali
  %
  \begin{equation*}
    (\all{n \in \NN} f(n) = 0) \lor (\some{n \in \NN} f(n) = 1).
  \end{equation*}
  %
  Ta zapis je res bolj natančen, a verjetno se lahko strinjamo, da ni bistveno bolj pregleden od prvotnega.
\end{zgled}

Naslednji zgled je nevljudna, a vzgojna različica prejšnjega.

\begin{zgled}
  Naj bo $n : \NN \to \set{0, 1}$ preslikava. V formuli
  %
  \begin{equation*}
    (\all{f} n(f) = 0) \lor (\some{f} n(f) = 1)
  \end{equation*}
  %
  se pojavita neomejena kvantifikatorja. Sklepamo, da je $f$ naravno število, saj se v formuli pojavi izraz $n(f)$,
  ki je smiselen le, če je $f \in \NN$. Torej bi natančneje zapisali
  %
  \begin{equation*}
    (\all{f \in \NN} n(f) = 0) \lor (\some{f \in \NN} n(f) = 1).
  \end{equation*}
  %
  Ta zapis je res bolj natančen, a verjetno se lahko strinjamo, da ni bistveno bolj pregleden od prvotnega.
\end{zgled}



%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\section{Kako beremo in pišemo simbolni zapis}
\label{sec:simbolni-zapis}

Izjave, zapisane v simbolni obliki, ni težko prebrati. Na primer,
%
\begin{equation*}
  \all{x, y \in \RR}
    x^2 = 4 \land y^2 = 4 \lthen x = y,
\end{equation*}
%
preberemo:
%
\begin{quote}
  \nls{Za vse realne $x$ in $y$, če je $x^2$ enako $4$ in $y^2$ enako
  $4$, potem je $x$ enako~$y$.}
\end{quote}
%
Več izkušenj pa je potrebnih, da \emph{razumemo} matematični pomen
take izjave, v tem primeru:
%
\begin{quote}
  \nls{Enačba $x^2 = 4$ ima največ eno realno rešitev.}
\end{quote}
%
Prehod iz golega branja formule do njenega razumevanja zahteva čas in vajo.
Tudi prevod v obratno smer, iz besedila v simbolno obliko, ni preprost,
zato povejmo, kako se prevede nekatere standardne fraze.

\paragraph{\nls{$\phi$ je zadosten pogoj za $\psi$}}
%
Zadošča dokazati $\phi$ zato, da dokažemo $\psi$, v simbolni obliki $\phi \lthen \psi$.

\paragraph{\nls{$\phi$ je potreben pogoj za $\psi$}}
%
Izjava $\psi$ ne more veljati, ne da bi veljal~$\phi$. Z drugimi
besedami, če velja $\psi$, potem velja tudi $\phi$, kar se v simbolni obliki
zapiše $\psi \lthen \phi$.

\paragraph{\nls{$\phi$ je zadosten in potreben pogoj za $\psi$}}
%
To je kombinacija prejšnjih dveh primerov, ki trdi, da iz $\phi$ sledi
$\psi$ in iz $\psi$ sledi $\phi$, kar pa je ekvivalenca:
%
$\phi \liff \psi$.

\paragraph{\nls{Naslednje izjave so ekvivalentne: $\phi$, $\psi$, $\rho$ in $\sigma$.}}
%
To pomeni, da sta vsaki dve izmed danih izjav ekvivalentni, se pravi
%
\begin{equation*}
  (\phi \liff \psi) \land (\phi \liff \rho) \land (\phi \liff \sigma) \land (\psi \liff \rho)
  \land (\psi \liff \sigma) \land (\rho \liff \sigma).
\end{equation*}
%
Ker je ekvivalenca tranzitivna relacija, ni treba obravnavati vseh
kombinacij, zadostujejo že tri, ki dane izjave povežejo med seboj:
%
\begin{equation*}
  (\phi \liff \psi) \land (\psi \liff \rho) \land (\rho \liff \sigma).
\end{equation*}
%
To pišemo krajše
%
\begin{equation*}
  \phi \liff \psi \liff \rho \liff \sigma,
\end{equation*}
%
čeprav je formalno gledano tako zapis nepravilen. V
razdelku~\ref{sec:ekvivalenca} bomo spoznali, kako se tako zaporedje
ekvivalenc dokaže s ciklom implikacij $\phi \lthen \psi \lthen \rho
\lthen \sigma \lthen \phi$.

\paragraph{\nls{Za vsak $x$ iz $S$, za katerega velja $\phi$, velja tudi
  $\psi$}}
%
To lahko preberemo tudi kot \nls{za vsak $x$ iz $S$, če zanj velja $\phi$,
potem velja $\psi$}, kar je v simbolni obliki
%
\begin{equation*}
  \all{x \in S} \phi \lthen \psi.
\end{equation*}
%
Tudi izjave oblike \nls{vsi $\phi$-ji so $\psi$-ji} so te oblike, denimo \nls{vsa
od dva večja praštevila so liha} zapišemo
%
\begin{equation*}
  \all{n \in \NN} n > 2 \land \text{$n$ je praštevilo} \lthen \text{$n$ je lih}.
\end{equation*}

\paragraph{\nls{Enačba $f(x) = g(x)$ nima realne rešitve}}
%
To lahko povemo takole: ni res, da obstaja $x \in \RR$, za katerega bi
veljalo $f(x) = g(x)$. S simboli zapišemo
%
\begin{equation*}
  \lnot \some{x \in \RR} f(x) = g(x).
\end{equation*}
%
Opozoriti velja, da iz same enačbe ne moremo vedno sklepati, kaj je
neznanka. V enačbi $a x^2 + b x + c = 0$ bi za neznanko lahko načeloma
imeli katerokoli od štirih spremenljivk $a$, $b$, $c$ in $x$, ali pa
kar vse. Večina matematikov bi sicer uganila, da je najverjetneje
neznanka~$x$, vendar se v splošnem ne moremo zanašati na običaje in
uganjevanje, ampak moramo točno povedati, kateri simboli so
\emph{neznanke} in kateri \emph{parametri}.


\paragraph{\nls{Brez izgube za splošnost \dots}}
%
Fraza ">brez izgube za splošnost"< nakazuje, da dokaz obravnava le eno
od večih možnosti. Načeloma bi morali obravnavati tudi ostale
možnosti, ki pa jih je pisec dokaza opustil, ker so bodisi zelo lahke
bodisi zelo podobne tisti, ki jo dokaz obravnava. Podajmo primer.

\begin{trditev}
  \label{izrek:abc-vsota-razlik-soda}
  Za vsa cela števila $a$, $b$ in $c$ je $|a-b|+|b-c|+|c-a|$ sodo število.
\end{trditev}

\begin{proof}
  Brez izgube za splošnost smemo predpostaviti $a \geq b \geq c$.
  Tedaj velja
  %
  \begin{equation*}
    |a-b| + |b-c| + |c-a| = (a - b) + (b - c) - (c - a) = 2 (a - c),
  \end{equation*}
  %
  kar je sodo število.
\end{proof}

Za začetnika je najtežje dognati, katere so preostale možnosti in zakaj se je pisec
dokaza pravzaprav odločil zanje. Avtor zgornjega dokaza je verjetno opazil, da števila $a$, $b$ in $c$ v izrazu $|a-b|+|b-c|+|c-a|$ nastopajo \emph{simetrično}: če jih premešamo, se izraz ne spremeni.
Denimo, ko zamenjamo $a$ in $b$, dobimo $|b-a|+|a-c|+|c-b|$, kar je
enako prvotnemu izrazu $|a-b|+|b-c|+|c-a|$. Torej lahko izmed šestih
možnosti
%
\begin{xalignat*}{3}
  & a \geq b \geq c,&
  & a \geq c \geq b,&
  & b \geq a \geq c,\\
  & b \geq c \geq a,&
  & c \geq a \geq b,&
  & c \geq b \geq a
\end{xalignat*}
%
obravnavamo le eno. Seveda pisanje dokazov, pri katerih večji del
dokaza opustimo, zahteva pazljivost in nekaj izkušenj.


\begin{center}
  \fbox{
  \textbf{Od tu naprej zapiski niso več tako lepo urejeni in vsebujejo več napak.}}
\end{center}


\subsubsection{Kombinacija $\forall$ in $\exists$}

Pozor, vrstnega reda kvantifikatorjev ne smemo mešati:
%
\begin{itemize}
\item $\all{x \in \RR} \some{y \in \RR} x < y$ pomeni ">vsako realno število je manjše od nekega realnega števila"< (kar je res),
\item $\some{x \in \RR} \all{y \in \RR} x < y$ pomeni ">obstaja najmanjše realno število"< (kar ni res).
\end{itemize}
%
To dejstvo bomo utrjevali na vajah. Zapomnite se, da morate biti tudi pri ostalih predmetih posebej pozorni na vrstni red
">za vsak"< in ">obstaja"<. Je profesorica pri analizi rekla ">za vsak $\epsilon > 0$ obstaja tak $\delta > 0$ da \dots"< ali je rekla ">obstaja tak $\delta > 0$ da za vsak $\epsilon > 0$ \dots"<? Če boste zamešali ti dve izjavi na ustnem izpitu iz analize, boste imeli pokvarjen dan, ali pa cele počitnice!


\subsubsection{Kvantifikator z dodatnim pogojem}

Pogosto kvantifikacijo kombiniramo z dodatnim pogojem, na primer:
%
\begin{itemize}
\item ">Obstaja \emph{liho} naravno število, ki ni deljivo s 7."<
\item ">Vsako \emph{sodo} naravno število je deljivo s 3."<
\end{itemize}
%
V prvem primeru je dodatni pogoj izražen z besedico ">liho"< in v drugem s ">sodo"<. Kako zapišemo take izjave s formulo, kam
vtaknemo dodatni pogoj? Izjavi pretvorimo po korakih:
%
\begin{itemize}
\item ">Obstaja liho naravno število, ki ni deljivo s 7."<
\item ">Obstaja naravno število, ki je liho in ki ni deljivo s 7."<
\item ">Obstaja naravno število, ki je liho in deljivo s 7."<
\item ">Obstaja $x$ iz $\NN$, da je $x$ lih in $x$ je deljiva s 7."<
\item $\some{x \in \NN} (\text{$x$ je lih}) \land (\text{$x$ je deljiv s 7})$
\item $\some{x \in \NN} (\some{y \in \NN} x = 2 y + 1) \land (\some{z \in \NN} y = 7 z)$
\end{itemize}
%
In še druga izjava:
\begin{itemize}
\item ">Vsako sodo naravno število je deljivo s 3."<
\item ">Vsako naravno število, ki je sodo, je deljivo s 3."<
\item ">Za vsako naravno število velja, da če je sodo, potem je deljivo s 3."<
\item ">Za vsak $x$ iz $\NN$ velja, če je $x$ sod, potem je $x$ deljiv s $3$."<
\item $\forall{x \in \NN} \text{$x$ sod} \lthen \text{$x$ deljiv s 3}$
\item $\forall{x \in \NN} (\some{y \in \NN} x = 2 y) \lthen (\some{z \in \NN} x = 3 z)$
\end{itemize}
%
Zapomnimo si: \textbf{dodatni pogoj pri $\exists$ izrazimo $\land$} in \textbf{dodatni pogoj pri $\forall$ izrazimo $\lthen$}.

Poglejmo še en primer, ko imamo več možnosti za zapis s formulo:
%
\begin{quote}
  ">Za vsako pozitivno realno število $x$ obstaja tako naravno število $n$, da je $x < n$."<
\end{quote}
%
Začetni del ">za vsako pozitivno realno število"< lahko zapišemo na več načinov:
%
\begin{itemize}
\item $\all{x \in \RR_{> 0}} \some{n \in \NN} x < n$,
\item $\all{x \in \set{y \in \RR \such y > 0}} \some{n \in \NN} x < n$,
\item $\all{x \in \RR} x > 0 \lthen \some{n \in \NN} x < n$,
\item $\all{x > 0} \some{n \in \NN} x < n$.
\end{itemize}
%
Pri prvem načinu moramo biti v naprej dogovorjeni, da $\RR_{> 0}$ označuje množico pozitivnih realnih števil.
Pri drugem načinu smo vstavili definicijo $\RR_{> 0}$, zato dogovor ni več potreben, a je zapis bolj nečitljiv.
Pri tretjem načinu smo predstavili pozitivnost kot dodatni pogoj.
Četrti način je najbolj čitljiv in se pogosto uporablja, a nam ne pove, ali je $x$ realno, celo, ali racionalno število.


\subsubsection{Vezane in proste spremenljivke}

V nekaterih izrazih nastopajo spremenljivke, ki so \textbf{vezane}. To pomeni, da je njihovo območje veljavnosti omejeno,
oziroma da so neke vrste ">lokalne spremenljivke"<. Spremenljivka, ki ni vezana, je \textbf{prosta}. Primeri:
%
\begin{itemize}
\item V funkcijskem predpisu $x \mapsto x^2 + y$ je $x$ vezan in $y$ prost.
\item V funkcijskem predpisu $(x,y) \mapsto x^2 + y$ sta $x$ in $y$ vezana.
\item V integralu $\int (x + a)^2 d x$ je $x$ vezan in $a$ prost.
\item V vsoti $\sum_{i=0}^n (i^2 + 1)$ je $i$ vezan in $n$ prost.
\item V formuli $\all{x \in \RR} x^3 + 3 x < 7$ je $x$ vezana spremenljivka.
\end{itemize}

Če vezano spremenljivko preimenujemo, se izraz ne spremeni. Funkcijska predpisa $x \mapsto a \cdot x^2 + 1$ in $y \mapsto y \cdot y^2 + 1$ sta \emph{enaka}. Vendar pozor, če vezano spremenljivko preimenujemo, za novo ime \emph{ne} smemo izbrati spremenljivke, ki se že pojavlja. Na primer, v integralu
%
\begin{equation*}
  \int_0^1 (a + x)^2 \, d x
\end{equation*}
%
smemo $x$ preimenovati v $t$, zato sta integrala enaka izraza (in imata tudi enako vrednost):
%
\begin{equation*}
  \int_0^1 (a + x)^2 \, d x  = \int_0^1 (a + t)^2 \, d t
\end{equation*}
%
Ne bi pa smeli $x$ preimenovati v $a$, saj bi dobili
%
\begin{equation*}
  \int (a + a)^2 \, d a
\end{equation*}
%
Pravimo, da se je prosta spremenljivka $a$ \emph{ujela} v integral.

\section{Vaje}

\begin{vaja}
  Zapiši $a = b \neq c = d$ brez okrajšav.
\end{vaja}

\begin{vaja}
  Je \nls{$n$ je sod in $n > 2$} potreben ali zadosten
  pogoj za \nls{$n$ ni praštevilo}?
\end{vaja}

\begin{vaja}
  Podaj konkretne primere izjav $\phi$, $\psi$ in $\rho$, iz katerih
  je razvidno, da izjava $(\phi \liff \psi) \land (\psi \liff \rho)$
  \emph{ni} ekvivalentna niti $(\phi \liff \psi) \liff \rho$ niti
  $\phi \liff (\psi \liff \rho)$.
\end{vaja}

\begin{vaja}
  V simbolni obliki zapiši ">$n$ je lih"< in ">$n$ je praštevilo"<.
  Namig: $n$ je lih, kadar obstaja naravno število $k$, za katerega
  velja $n = 2 k + 1$, in $n$ je praštevilo, kadar \emph{ni} zmnožek
  dveh naravnih števil, ki sta obe večji od~$1$.
\end{vaja}

\begin{vaja}
  Zapiši v simbolni obliki: Sistem enačb
  %
  \begin{align*}
    a_1 x + b_1 y &= c_1,\\
    a_2 x + b_2 y &= c_2
  \end{align*}
  %
  nima pozitivnih realnih rešitev $x, y$.
\end{vaja}

\begin{vaja}
  Zapiši v simbolni obliki:
  \begin{enumerate}
  \item \nls{Enačba $f(x) = g(x)$ ima največ eno realno rešitev.}
  \item \nls{Enačba $f(x) = g(x)$ ima več kot eno realno rešitev.}
  \item \nls{Enačba $f(x) = g(x)$ ima natanko dve realni rešitvi.}
  \end{enumerate}
\end{vaja}

